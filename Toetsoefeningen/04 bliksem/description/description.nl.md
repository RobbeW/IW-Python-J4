Heb je je ooit afgevraagd hoe dicht je van een blikseminslag verwijderd was na het zien van de flits of het horen van het gedonder?

Je kan dit vrij gemakkelijk uitrekenen door het aantal seconden te tellen tussen de bliksemflits en het gedonder. Bij een blikseminslag zien we meteen de bliksemflits omdat de snelheid van het licht zeer groot is (ongeveer 300 000 km per seconde). Gelijktijd ontstaat het gedonder, maar omdat de **snelheid van het geluid** veel trager is (ongeveer 343 m per seconde) horen we dit gedonder pas veel later.

![Een blikseminslag.](media/mohit-suthar.jpg "Foto door Mohit Suthar op Unsplash."){:data-caption="Een blikseminslag." width="50%"}

## Opgave
Schrijf een programma dat het **aantal seconden** tussen bliksemflits en gedonder vraagt en vervolgens de afstand van jezelf tot de blikseminslag berekent. Deze afstand wordt in km op het scherm afgedrukt en afgerond op 3 cijfers na de komma.

#### Voorbeeld
Bij 4 seconden verschijnt er:
```
De blikseminslag was 1.372 km van je verwijderd.
```

Bij 2 seconden:
```
De blikseminslag was 0.686 km van je verwijderd.
```