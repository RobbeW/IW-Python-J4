Bacteriën vormen een domein van eencellige, soms in kolonies levende micro-organismen, ze kunnen zich zeer snel vermeerderen door binaire deling. Over het algemeen zijn ze zeer klein, dat ze alleen onder een microscoop zichtbaar zijn. De meeste bacteriën zijn **niet schadelijk** maar **juist onmisbaar** voor het leven op aarde en onontbeerlijk voor de gezondheid van plant, dier en mens. 

![Exponentiële groei van een kolonie bacteriën.](media/bacteria.gif "Exponentiële groei van een kolonie bacteriën."){:data-caption="DExponentiële groei van een kolonie bacteriën." width="334px"}

<a href="https://nl.wikipedia.org/wiki/Escherichia_coli" target="_blank">Escherichia coli</a> is een voorbeeld van een bacterie waarbij een celdeling ongeveer **elke 20 minuten** optreedt.

## Opgave
Schrijf een programma dat aan de gebruiker in volgorde naar een startaantal bacteriën en een tijdsduur (in minuten) vraagt. Vervolgens laat je het uiteindelijke aantal bacterieën berekenen. Geef ook het aantal bacteriën **na elke celdeling** op het scherm weer.

Geef nadien ook weer met **hoeveel procent** het aantal bacteriën **toegenomen** is.

#### Voorbeelden
Begint men met `43` bacteriën en wacht men `20` minuten dan verschijnt:
```
Na 20 minuten zijn er 86 bacteriën.
Het aantal is toegenomen met ongeveer 200%.
```

Begint men met `43` bacteriën en wacht men `173` minuten dan verschijnt:
```
Na 20 minuten zijn er 86 bacteriën.
Na 40 minuten zijn er 172 bacteriën.
Na 60 minuten zijn er 344 bacteriën.
Na 80 minuten zijn er 688 bacteriën.
Na 100 minuten zijn er 1376 bacteriën.
Na 120 minuten zijn er 2752 bacteriën.
Na 140 minuten zijn er 5504 bacteriën.
Na 160 minuten zijn er 11008 bacteriën.
Het aantal is toegenomen met ongeveer 25600%.
```
