Een computer is eigenlijk een heel grote rekenmachine met een enorme rekenkracht. Die kunnen we dus ook gebruiken om wiskundige berekeningen mee uit te voeren. Om die berekeningen correct uit te voeren, moeten we de **operatoren** correct kunnen gebruiken.

De basisoperatoren `+`, `-`, `*`, `/` en `**` voor de **machtsverheffing** ken je ongetwijfeld nog. Er zijn echter ook twee belangrijke geavanceerde operatoren, namelijk **modulo** `%` en de **gehele deling** `//`. 

{: .callout.callout-danger}
> #### Belangrijk
> - De **modulo** `%` operator bepaalt **de rest*. Zo geldt `20 % 7 = 6` want 20 is 2 Â· 7 met als rest 6.
> - De **gehele deling** `//` bepaalt hoeveel keer een deler binnen een deeltal past. Er geldt dat `20 // 7 = 2` want 7 past 2 keer in 20.

## Opgave
Schrijf een programma waarin twee **natuurlijke getallen** worden ingelezen. Als resultaat wordt de rest bij deling weergegeven op het scherm.

#### Voorbeelden

De inputs `20` en `7` leiden tot
```
De rest bij deling van 20 en 7 is 6
```

De inputs `20` en `3` leiden tot
```
De rest bij deling van 20 en 3 is 1
```