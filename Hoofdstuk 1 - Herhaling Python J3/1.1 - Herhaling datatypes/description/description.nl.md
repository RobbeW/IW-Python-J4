Python werkt, zoals veel andere programmeertalen, met variabelen en datatypes. 
Een **variabele** is een plaats in het geheugen van de computer waar **data** bewaard wordt. 
Die **data** kunnen gebruikt worden voor berekeningen, zinnen laten verschijnen op het scherm, enz... 

In Python heeft elke variabele een bepaald datatype, de basistypes zijn:
- Tekst of **strings**: een reeks karakters zoals een naam, een wachtwoord, een adres, ... ;
- Gehele getallen of **integers**: die meestal het resultaat zijn van een telling. Bijvoorbeeld 4, 675, 1044, ...;
- (zwevende) Kommagetallen of **floats**: denk aan 3.14 of 456.8756;
- Booleaanse waarden of **booleans**: deze kunnen enkel de waarde waarde `True` of `False` hebben.

## Opgave

![€50 briefjes in een leren portemonnee.](media/bermix-studio.jpg "Foto door Bermix Studio op Unsplash."){:data-caption="€50 briefjes in een leren portemonnee." width="45%"}

- Schrijf een programma dat een gebruiker **vraagt** in deze volgorde vraagt om zijn/haar voornaam, naam, zijn/haar maandelijks nettoloon en leeftijd in aantal jaar;
- Bewaar deze gegevens in variabelen met een logische naam; 
- Bereken het nettoloon op **jaarbasis**, plus dertiende maand (+1 maandloon). Rond dit jaarloon af op **2 cijfers na de komma**.
- Print de gegevens naar het scherm in een verzorgde volzin.

#### Voorbeeld

Voor achtereenvolgende invoer van `Donna`, `De Saeger`, `2277.16` en `25` verschijnt er:
```
Donna De Saeger van 25 krijgt een jaarloon van € 29603.08
```