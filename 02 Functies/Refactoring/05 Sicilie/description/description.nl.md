Laura en haar groep vrienden plannen een reis naar Sicilië. Ze gaan negen dagen op reis. Er zijn twee verschillende huisjes waaruit ze kunnen kiezen, met elk hun eigen voordeelformule. Afhankelijk van hoeveel vrienden op reis gaan, zou een van de twee formules het voordeligst kunnen zijn. Help jij Laura kiezen? 

![Op reis naar Italië.](media/davide-ragusa.jpg "Foto door Davide Ragusa op Unsplash."){:data-caption="Op reis naar Italië." width="40%"}

#### Verblijf 1
- per reiziger kost het € 55 per dag; 
- als er drie reizigers zijn, krijgen ze 10% korting; 
- als er vier reizigers zijn, krijgen ze 20% korting;
- als er **minstens vijf** reizigers zijn, krijgen ze 40% korting.

#### Verblijf 2
- per reiziger kost het € 49.95 per dag; 
- als er vier reizigers zijn, verblijft één van hen gratis;
- als er zes reizigers zijn, verblijven twee reizigers volledig gratis. 

{: .callout.callout-info}
> #### Tip
> Het bovenstaande impliceert dat er bij vijf reizigers er ook één gratis verblijft. Er zijn dan immers ook vier reizigers. 
> Analoog voor meer dan zes reizigers. Bijvoorbeeld, bij tien reizigers verblijven er ook twee reizigers gratis...


## Opgave
Schrijf een programma dat de gebruiker vraagt naar het aantal reizigers. Bereken daarna de kostprijs voor beide formules en toon deze kostprijzen op het scherm. Geef ook weer welke keuze het voordeligst is. **Rond af** op twee decimalen.

Schrijf voor beide verblijven een functie die de prijs berekent! Noem deze `verbijf1(...)` en `verblijf2(...)`. Denk zelf na over eventuele argumenten en returnwaardes.

#### Voorbeeld
Voor twee reizigers verschijnt er:

```
Verblijf 1 kost: € 110
Verblijf 2 kost: € 99.9
Verblijf 2 is goedkoper.
```