## Opgave

Schrijf een programma dat een reeks gehele getallen inleest en deze invoer eindigt indien de gebruiker `0` intikt. Vervolgens ga je op zoek naar de lengte van het langste fragment waarin alle getallen hetzelfde zijn. Deze lengte geef je vervolgens weer.

#### Voorbeelden

Indien de gebruiker achtereenvolgend de getallen `1`, `7`, `7`, `9`, `1`, `0` intikt, dan verschijnt er:

```
2
```
want er komen twee 7's achter elkaar voor.

Indien de gebruiker achtereenvolgend de getallen `1`, `3`, `3`, `1`, `1`, `1`, `3`, `0` intikt, dan verschijnt er:
```
3
```
want er komen drie 1'en achter elkaar voor. Er komen ook twee 3'en achter elkaar voor, maar de deelrij van drie 1'en is langer.