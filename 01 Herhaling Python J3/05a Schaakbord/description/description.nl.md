Een schaakbord is opgebouwd uit 8 x 8 velden, telkens afwisselend van kleur: licht (wit) en donker (zwart). Het veld **onderaan rechts** moet steeds licht (wit) gekleurd zijn.

![Schaakbord](media/image.png "Schaakbord"){:data-caption="De velden met coördinaten (1,1) en (2,6) hebben een zwarte kleur." .light-only width="45%"}

![Schaakbord](media/image_dark.png "Schaakbord"){:data-caption="De velden met coördinaten (1,1) en (2,6) hebben een zwarte kleur." .dark-only width="45%"}

Elk veld wordt aangeduid door een combinatie van kolomnummer (k) en rijnummer (r). Bij het verwijzen naar een veld geven we steeds eerst het kolomnummer door en dan pas het rijnummer. De kolom helemaal links heeft kolomnummer 1, de kolom helemaal rechts heeft kolomnummer 8. De rij helemaal onderaan heeft rijnummer 1, de rij helemaal bovenaan heeft rijnummer 8.

In de figuur zie je op de velden (1,1) en (2,6) telkens een koningin aangeduid. Beide velden hebben een donkere kleur.

## Opgave
Schrijf een programma dat achtereenvolgens het **kolomnummer** en het **rijnummer** vraagt en vervolgens weergeeft of dit een licht of donker veld is.

#### Voorbeelden

Voor het veld met coördinaten (1, 1) verschijnt er:
```
Een donker gekleurd veld
```

Voor het veld met coördinaten (2, 6) verschijnt er:
```
Een donker gekleurd veld
```

Voor het veld met coördinaten (8, 7) verschijnt er:
```
Een licht gekleurd veld
```